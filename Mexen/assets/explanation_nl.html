<h4>Algemeen</h4>
<p>
Mexen is een drankspel dat gespeeld wordt met twee of meer dobbelstenen en met twee of meer deelnemers. Mex is de combinatie van twee dobbelstenen waarbij er één oog en twee ogen zijn gegooid, ofwel <b>21</b>. Naast de worp <i>mex</i> zijn er twee andere speciale worpen, genaamd <i>aanwijzen</i> en <i>laag</i>, respectievelijk <b>31</b> en <b>32</b>. De eerste bepaalt dat de gooier een adtje mag uitdelen aan een ander, de tweede is de laagste combinatie die gegooid kan worden. Zoals inmiddels duidelijk mag zijn, wordt het hoogste aantal ogen eerst geplaatst, waardoor 31 bijv. voluit <i>éénendertig</i> wordt genoemd. De uitzonderingen hierop zijn de combinaties waarbij de ogen voor elke dobbelstenen gelijk zijn, zoals bijv. 11, wat voluit <i>honderd</i> wordt genoemd, en 111, wat voluit <i>duizend</i> wordt genoemd. Verder is er nog één begrip dat belangrijk is voor het spel: <i>laten liggen</i>. Het idee van laten liggen is dat er een dobbelsteen wordt laten liggen bij het uitvoeren van een volgende gooi. De situaties die dit toelaten worden later nader toegelicht.
</p>
<p>
De intentie van het spel is dat de deelnemer, die het laagst gegooid heeft gedurende de ronde, een adtje moet trekken. Vervolgens zal deze deelnemer dan ook de nieuwe ronde starten. Elke beurt bestaat in principe uit drie gooien, waarbij de laatste worp degene is die wordt meegenomen gedurende de rest van het rondje.
</p>
<p>
In deze applicatie is er de mogelijkheid om met twee of drie dobbelstenen te gooien. Er bestaan meerdere varianten van dit spel, doordat het eenvoudig is om speciale regels toe te voegen. In deze applicatie wordt in eerste instantie de variant uitgelegd die gespeeld wordt op het Delftsch Studenten Corps.
</p>
<h4>2 dobbelstenen</h4>
<p>
<i>Mex</i> is de hoogst mogelijke worp. Samen met <i>laag</i> is het ook de enige worp die de beurt gelijk doet eindingen, ongeacht het aantal voorgaande worpen. Daarnaast is het mogelijk dat je ook meer gooien dan 3 kan doen, door de <i>aanwijzen</i> worp. Elke keer dat 31 wordt gegooid, wordt er iemand aangewezen die moet adten, en wordt de worp niet geteld.
</p>
<p>
Als er aan het einde van de ronde blijkt dat meerdere deelnemers zijn uitgekomen op dezelfde laagste worp, wordt er door deze deelnemers het spel nogmaals gespeeld. Degene die mag beginnen wordt bepaald op basis van claim. Zodra blijkt dat een deelnemer eindigt met eenzelfde laagste worp, mag de claim <i>vast</i> worden uitgeroepen, die bepaalt wie later, mocht het nog steeds de laagste worp zijn, mag beginnen met de ronde. 
</p>
<p>
Er moet in principe 3 keer gegooid worden in één beurt, behalve wanneer er een speciale worp zich voordoet. Maar er is er nog één uitzondering die zegt dat de deelnemer, die de ronde begint, bepaalt hoeveel worpen de andere deelnemers zijn toegestaan. Dit betekent dat een voortijdige afronding, door een <i>mex</i> of <i>laag</i>, van de eerste deelnemer de andere deelnemers ook kan beperken tot 1 of 2 worpen.
</p>
<p>
Als laatste moet ook nog duidelijk worden gemaakt wanneer dobbelstenen moeten worden <i>laten liggen</i>. Natuurlijk kan men hooguit één dobbelsteen laten liggen, en die dobbelsteen mag alleen 1, 2 of 3 ogen hebben. Dezelfde dobbelsteen mag niet twee keer worden laten liggen. Het laten liggen kan beurt overschrijdend werken, zodanig dat de laatste worp van een deelnemer de eerste van de volgende deelnemer kan beinvloeden. De uitzonderingen op deze regel zijn de speciale gooien, <i>mex</i>, <i>laag</i> en <i>aanwijzen</i>, die niet mogen worden <i>laten liggen</i>.
</p>
<h4>3 dobbelstenen</h4>
<p>
Spelen met drie dobbelstenen wordt met name interessant wanneer het in de vorm van <i>blind mexen</i> wordt toegepast. Dit is dan ook de variant die zal worden uitgelegd. Blind mexen, ook wel <i>bluf mexen</i> wordt zo genoemd omdat de andere deelnemers niet kunnen zien wat er wordt gegooid (normaal gesproken met behulp van een kopje). Na de gooi zal de deelnemer zijn worp noemen, waarbij dus gebluft kan worden.
</p>
<p>
Met drie dobbelstenen geldt hetzelfde principe van werpcombinaties als met twee, waardoor de combinatie 433, uitgesproken wordt als vierhonderdendrieendertig. Er is nu geen officieel <i>laag</i> worp meer, noch een <i>aanwijzen</i>, maar er bestaan nu wel 6 keer <i>mex</i>. De combinatie 216, wordt dan ook uitgesproken als <i>mex-zes</i>, tevens de hoogst haalbare score.
Het laten liggen van dobbelstenen wordt nu ook toegestaan voor alle dobbelstenen, maar natuurlijk met de restrictie dat er hoogstens twee tegelijk worden laten liggen.
</p>
<p>
Iedere deelnemer mag één keer gooien, daarna moet deze de worp noemen naar de volgende deelnemer toe. Deze heeft dan twee opties: de voorgaande deelnemer niet geloven en de worp bekijken of de voorgaande deelnemer wel geloven en een hogere worp noemen naar de volgende deelnemer.
</p>
<p>
In het eerste geval kan het zijn dat de worp hoger of gelijk is aan wat de voorgaande deelnemer claimde, of het kan lager uitvallen. In dit eerste geval moet de huidige deelnemer adten en de volgende ronde opnieuw starten. In het tweede geval moet de voorgaande deelnemer adten en de volgende ronde opnieuw starten.
</p>
<p>
In het tweede geval heeft de deelnemer drie mogelijkheden om de dobbelstenen door te geven en een hogere worp te noemen. Ten eerste kan de deelnemer de dobbelstenen onaangeraakt doorgeven. Ten tweede kan de deelnemer de dobbelstenen opnieuw gooien en doorgeven. Ten derde kan de deelnemer de dobbelstenen bekijken en er één of twee uit pikken en de andere dobbelstenen gooien. Deze dobbelstenen zijn op dat moment dan ook zichtbaar voor iedere deelnemer. Een volgende deelnemer kan er al dan niet voor kiezen om deze dobbelstenen te gebruiken voor een volgende worp.
</p>